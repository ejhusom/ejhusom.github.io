---
title: "Rondane Rundt / Rondane 2K-maraton"
date: 2020-06-29T20:02:16+02:00
type: ["posts"]
draft: true
tags:
    - draft
    - rondane
    - outdoors
    - fkt
    - running
mastodonurl: ""
twitterurl: ""
instagramurl: ""
pixelfedurl: ""
---

Det er omtrent 10 år siden jeg første gang hørte om konseptet "Rondane Rundt".
Flere tolkninger er mulige; for sykkelglade er det kanskje [ruta rundt
Rondane](https://vegtur.cc/sider/rondane-rundt) gjennom Grimsdalen og Atnadalen,
over Venabygdsfjellet og opp Gudbrandsdalen som dukker opp i tankene. For min
del er det først og fremst snakk om den beryktede turen over Rondanes ti topper
over 2000 moh (med [primærfaktor](https://snl.no/prim%C3%A6rfaktor) på minst 50
meter), en tur som har blitt mer kjent som "Rondane 2K-maraton".

Opp gjennom åra har mange gjennomført turen i ulikt tempo, og flere har
gjennomført på [under 12
timer](https://www.fjellforum.no/topic/7017-fjellrute-rondane-2k-maraton/). Den
raskeste tida på en slik rute er ikke alltid like lett å fastslå, men i senere
tider har det dukket opp mer organiserte prosjekter for å registrere denne type
rekorder, som på engelsk kalles *fastest known times* (FKT). Et slikt prosjekt
er [fastestknowntime.com](https://fastestknowntime.com/), hvor også Rondane
Rundt ligger inne under navnet [Rondane 2K
Marathon](https://fastestknowntime.com/route/rondane-2k-marathon-norway).
Rekorden har sunket gradvis de siste åra, og så vidt meg bekjent er det tre
stykker som har klart å presse tida under 10 timer:

- 2014: [Ola Hovdenak]()
- 2018: [9:00 - Gjermund
  Nordskar](https://www.friflyt.no/topptur/ny-rekord-paa-rondane-2k-maraton)
- 2018-07-17: [08:48:13 - Vegard
  Fredheim](https://fastestknowntime.com/fkt/vegard-fredheim-rondane-2k-marathon-norway-2018-07-17)

Rutevalg har variert, men det har utviklet seg en slags enighet om at start og
mål er Rondvassbu (som også er det mest naturlige stedet å ha som utgangspunkt).
I tillegg gjelder det at man skal ha tatt på toppvarden på hver topp, og ikke
motta noen støtte underveis.  Den tradisjonelle rekkefølgen på toppene er

- Veslesmeden (2015)
- Storsmeden (2016)
- Trolltind (2018 moh)
- Digerronden (2001 moh)
- Midtronden Vest ( moh)
- Midtronden Øst ( moh)
- Høgronden (2100 moh)
- Rondeslottet (2178 moh)
- Vinjeronden (2044 moh)
- Storronden (2138 moh)

Fredheim tok en alternativ rute i 2018, og forkortet distansen med noen
kilometer ved å løpe ut til Trolltinden først, og deretter tilbake igjen og over Stor-
og Veslesmeden, før han fortsatte over Digerronden og de andre toppene i
tradisjonell rekkefølge. 

Da jeg endelig fikk tid og mulighet til å gjennomføre turen selv, var jeg helt
sikker på at jeg måtte unngå det lange partiet mellom Trolltinden og Digerronden
som går rundt Nørdre Smedhamran, og valgte samme rute som Fredheim, bare motsatt
vei, slik at jeg kunne skli på snøen ned fra Rondeslottet.

Opp til Storronden brukte jeg 52 minutter, og traff en hyggelig kar som også var
ute på løpetur. Vi fikk vekslet noen ord,

Hadde fått tips om at det lå snø omtrent helt ned til Langglupdalen fra
Rondeslottet, men Det ble litt vinglete rutevalg ned den første biten, da jeg
ikke klarte å se hvor snøfonna startet. Etter å løpt noen hundre meter nedover
fant jeg en liten bekk hvor jeg fikk fylt ei vannflaske, og like etter på kom
jeg endelig inn på snøfonna. Her kunne jeg både skli og løpe nedover, så jeg kom
jeg veldig effektivt ned i dalen. Fylte to flasker til i Langglupbekken, før jeg
startet på skråningen opp mot Høgronden. Her er det lyng i starten, som kanskje
kan oppleves som et kjærkomment avbrekk fra steinura, men jeg synes det var
tungt å gå i, da man hele tida synker litt ned for hvert steg. 

På toppen av Høgronden kjente jeg vinden for første gang den dagen, og det var
deilig å få litt avkjøling.

