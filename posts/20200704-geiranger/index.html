<!DOCTYPE html>
<html>
    <head>
        <meta charset="UTF-8">
        <title>Erik Johannes Husom</title>
        <base href="https://erikjohannes.no/">
        <!-- <base href="file:///Users/erikjohannes/Documents/ejhusom.github.io/"> -->
        <meta name='viewport' content='width=device-width, initial-scale=1'>
        <meta name="author" content="Erik Johannes Husom">
        <meta name="description" content="Personal website.">
        
        <link rel="icon" href="data:,">
        <link href="css/style.css" rel="stylesheet" type="text/css" title="Stylesheet">
        <!-- <link href="css/experimental.css" rel="alternate stylesheet" type="text/css" title="Experimental"> -->
    </head>
    <body>
    <header>
        <h1 class=p-name rel="me"><a href="https://erikjohannes.no/" class=ghost>Erik Johannes</a></h1>
        <br>
        <nav class=header-nav>
            <!-- <a href="index.html">home</a> -->
            <a href="blog.html">Blog</a>
            <a href="photofeed.html">Photofeed</a>
            <!-- <a href="mountain-conditions.html">Mountain conditions</a> -->
            <!-- <a href="https://peakbase.app">Peakbase</a> -->
            <a href="photography.html">Photography</a>
            <a href="stuff.html">Stuff</a>
            <a href="about.html">About</a>
            <a href="index.xml">RSS</a>
        </nav>
    </header>
<article>
<h2>Geiranger, Dalsnibba, Fossfjellet og Rundegga
</h2>
<h3>04 Jul 2020</h3><p>På Strynefjellet og i fjellene over Geiranger er det fortsatt mye snø for tiden, og det var mange som var ute og fikk lufta randoskiene sine opp til Blåtind (1663 moh) i dag. Ikke fullt så mange var det som brukte sykkelen oppover fra Geiranger, men vi var ihvertfall tre stykker som stod klar på fergekaia i morges for å bryne oss på stigningen opp til Dalsnibba. For min del ble det en litt tidligere stopp enn planlagt med punktering etter å ha passert Knuten, men med ekstraslange i sadeltaska kom jeg relativt raskt videre, og mange hårnålssvinger senere ankom jeg Dalsnibba (1476 moh).</p>
<p><img src="posts/20200704-geiranger/03.jpeg" alt="Endelig oppe." /> <em>Endelig oppe.</em></p>
<p><img src="posts/20200704-geiranger/02.jpeg" alt="Utsikt fra Dalsnibba." /> <em>Utsikt fra Dalsnibba.</em></p>
<p>Jeg hadde løpesko med meg, stroppet under sykkelsetet, så turen kunne gå videre i delvis snødekt terreng opp til Fossfjellet, på 1574 moh. Opp dit er det morsom kravling i steinur. Sørover kan man lange ut i slake nedoverbakker, både på snø og isskurt berg, før det går oppover til Rundegga (1615 moh).</p>
<p><img src="posts/20200704-geiranger/04.jpeg" alt="Rundegga over Fossvatnet." /> <em>Rundegga over Fossvatnet.</em></p>
<p><img src="posts/20200704-geiranger/05.jpeg" alt="Utsikt fra Fossfjellet." /> <em>Utsikt fra Fossfjellet.</em></p>
<p><img src="posts/20200704-geiranger/07.jpeg" alt="Snøløping." /> <em>Snøløping på Rundegga.</em></p>
<p>Fra Rundegga gikk turen tilbake til Dalsnibba, og derfra trillet jeg ned til Djupvasshytta.</p>
<p><img src="posts/20200704-geiranger/08.jpeg" alt="Fortsatt fotogene brøytekanter opp Nibbevegen." /> <em>Fortsatt fotogene brøytekanter opp Nibbevegen.</em></p>
<p>På vei ned igjen til Geiranger ble det en liten stopp for å utforske Kvanndalssætra, en samling av gamle seterbygninger som ligger idyllisk til i Kvanndalsbotn, nord for Dalsnibba.</p>
<p><img src="posts/20200704-geiranger/09.jpeg" alt="Kvanndalssætra." /> <em>Kvanndalssætra.</em></p>
<p><img src="posts/20200704-geiranger/01.jpeg" alt="Kveldssol over Geiranger." /> <em>Kveldssol over Geiranger.</em></p>
</article>
    <footer>
        No tracking. No cookies. No visit logs.
        <!-- <br> -->
        <!-- Get updates via <a href="index.xml">RSS</a>. -->
        <!-- <br> -->
        <!-- If you got comments or feedback, feel free to send me an e-mail: <a href="mailto:erikjohannes@protonmail.com">erikjohannes@protonmail.com</a> :) -->
        <!-- <br> -->
        <!-- Website is built through self-made scripts and manual writing. -->
        <br>
        Copyright: &copy;2018-2021 Erik Johannes Husom. All rights reserved.
    </footer>
    </body>
</html>