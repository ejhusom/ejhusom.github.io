<!DOCTYPE html>
<html>
    <head>
        <meta charset="UTF-8">
        <title>Erik Johannes Husom</title>
        <base href="https://erikjohannes.no/">
        <!-- <base href="file:///Users/erikjohannes/Documents/ejhusom.github.io/"> -->
        <meta name='viewport' content='width=device-width, initial-scale=1'>
        <meta name="author" content="Erik Johannes Husom">
        <meta name="description" content="Personal website.">
        
        <link rel="icon" href="data:,">
        <link href="css/style.css" rel="stylesheet" type="text/css" title="Stylesheet">
        <!-- <link href="css/experimental.css" rel="alternate stylesheet" type="text/css" title="Experimental"> -->
    </head>
    <body>
    <header>
        <h1 class=p-name rel="me"><a href="https://erikjohannes.no/" class=ghost>Erik Johannes</a></h1>
        <nav class=header-nav>
            <!-- <a href="index.html">home</a> -->
            <a href="blog.html">Blog</a>
            <a href="photofeed.html">Photofeed</a>
            <!-- <a href="mountain-conditions.html">Mountain conditions</a> -->
            <!-- <a href="https://peakbase.app">Peakbase</a> -->
            <a href="photography.html">Photography</a>
            <a href="stuff.html">Stuff</a>
            <a href="about.html">About</a>
            <a href="index.xml">RSS</a>
        </nav>
    </header>
<article>
<h2>Utstyrstest løpesko: The North Face Flight Vectiv
</h2>
<h3>31 May 2021</h3><figure>
<img src="posts/20210531-the-north-face-flight-vectiv-test/1.jpg" alt="The North Face Flight Vectiv løpesko" /><figcaption aria-hidden="true">The North Face Flight Vectiv løpesko</figcaption>
</figure>
<p>For litt siden fikk jeg muligheten til å være med å teste <a href="https://www.thenorthface.com/shop/mens-flight-vectiv-nf0a4t3l">The North Face Flight Vectiv</a>, som er en ny løpesko fra The North Face med en innebygd karbonfiberplate (siden det funka så bra for Nike og for gateløping, så må det jo prøves i terrenget også). Jeg har testa disse skoene noen uker på skogsstier, snø, grusvei, i myr og i lyng rundt om i nærområdet, både i vått og tørt vær.</p>
<p>Førsteinntrykket er at disse skoene er skikkelig høye, og jeg synes de er ustabile på ujevne og tekniske stier. Jeg løper vanligvis med litt lavere sko i terrenget, Arc’teryx Norvan SL (høyde: 19/12 mm på hæl/forfot) og Salomon S/LAB Sense 8 SG (høyde: 22/18 mm på hæl/forfot). Jeg var sikker på at Flight Vectiv hadde en mye høyere mellomsåle en dette, men da jeg sjekket opp spesifikasjonene på nettet så fant jeg ut at de en oppgitt høyde på bare 25/19 mm! Altså er det ikke så stor forskjell, selv om jeg opplevde at Flight Vectiv-skoene var mye høyere enn det jeg normalt bruker. Arc’teryx- og Salomon-skoene mine har ikke noen innersåle, men det har Flight Vectiv, så jeg begynte å lure på om den oppgitte sålehøyden kanskje ikke er målt med innersåle..? Uansett, det endrer ikke på at jeg opplevde Flight Vectiv-skoene som uegna for tekniske stier. Dempingen gjør forøvrig at de er greie å løpe med i nedoverbakker på jevnt underlag.</p>
<p><strong>Grepet</strong> på skoene er ganske bra, og de sitter godt i alt bortsett fra dyp gjørme. Har ingen ting å utsette på yttersålen. Aner ikke hvordan den vil holde seg over tid, siden jeg bare har testa skoene i en begrenset tidsperiode.</p>
<p><strong>Overdelen</strong> er forsterka på utsatte punkter (på sidene og rundt tærne), så det er bra. Det er også en sånn stretchy bit rundt ankelen, så man slipper å få masse småstein, snø og annet ned i skoa. Dette burde bli vanligere på terrengløpesko!</p>
<p>Forresten så er de ganske <strong>store i størrelsen</strong>. Jeg bruker 43 1/3 i de aller fleste sko, og testet Flight Vectiv i størrelse 43, og likevel var de egentlig litt for store for meg.</p>
<p>Jeg veide skoa til å være <strong>310 gram</strong> per sko. Vanligvis løper jeg i sko som er rundt 200 gram per sko, og jeg synes 310 gram er ganske tungt. Det er ikke sikkert alle bryr seg så mye om dette, eller synes vekta er så høy, men det trekker ihvertfall karakteren <em>opp</em>. Jeg synes uansett det er litt spesielt at det reklameres med at skoa har <a href="https://www.antonsport.no/the-north-face-117-flight-vectiv-m-p18744/tnf-white-tnf-black-41-v119189">“lav vekt”</a>.</p>
<p>Så, til det viktigste punktet: <strong>Karbonfiberplata</strong>. Merker ikke noe særlig til denne, må jeg innrømme. Det er uansett vanskelig å måle om den har noen konkret effekt på energibruk og hastighet uten å gjøre skikkelig undersøkelser, men jeg føler ikke at det er noe spesielt å løpe i denne skoa. Sålen er veldig stiv (naturlig nok), og det gjør at jeg den ikke er så behagelig å løpe i oppover bratte motbakker. Produsenten og forhandlere av skoa trekker fram at den har “energigivende egenskaper”, og referer til både karbonplata og den såkalte “rockeren”, som er den buede formen på sålen. Jeg følte ikke at skoene var noe mer energigivende enn andre løpesko, og hvis den plata utgjør noen forskjell, så er den ihvertfall så minimal at den ikke betyr noe i forhold til andre faktorer som passform, pris, og varighet på materialene.</p>
<p>Helt ærlig så synes jeg ikke skoene var noe særlig, og ihvertfall ikke til en så stiv pris (2199 NOK)! Tipper at skoene uansett selger godt pga karbonfiberplate-hypen. Når det gjelder løpesko så er jo ting utrolig individuelt, og passform og løpsfølelse er (ihvertfall etter min mening) de absolutt viktigste kriteriene. Det kan derfor godt hende at det er mange andre som kommer til å digge disse skoene selv om jeg ikke likte dem! Men er det virkelig verdt å bruke 2199 NOK på disse skoa? Tviler.</p>
<p>Mine erfaringer med skoene ble en del av en <a href="https://runnersworld.no/overlegne-pa-traktorvei-og-lettlopt-sti/">artikkel hos Runner’s World</a>. De kuttet dessverre en del av kritikken min av skoene, så derfor valgte jeg å publisere denne bloggposten med en komplett tilbakemelding på hva jeg synes om skoa.</p>
</article>
    <footer>
        No tracking. No cookies. No visit logs.
        <!-- <br> -->
        <!-- Get updates via <a href="index.xml">RSS</a>. -->
        <!-- <br> -->
        <!-- If you got comments or feedback, feel free to send me an e-mail: <a href="mailto:erikjohannes@protonmail.com">erikjohannes@protonmail.com</a> :) -->
        <!-- <br> -->
        <!-- Website is built through self-made scripts and manual writing. -->
        <br>
        Copyright: &copy;2018-2021 Erik Johannes Husom. All rights reserved.
    </footer>
    </body>
</html>